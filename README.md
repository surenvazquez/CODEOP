# Tailwind CSS

En aquesta activitat replicaràs un disseny utilitzant **només** classes del _framework_ Tailwind CSS.

## Objectius

- Fer funcionar Tailwind CSS en un projecte HTML + CSS bàsic.
- Familiaritzar-se amb les classes de Tailwind CSS.
- Entendre l'enfoc _utility first_, com a contraposició a l'enfoc _component based_.
- Aplicar la directiva `@apply` per a crear components CSS reutilitzables.
- Crear dissenys responsius mitjançant les variants de Tailwind CSS.

## Configuració

A la teva terminal,

1. Executa `npm install` per instal·lar els paquets (packages).
2. Executa `npm start` per inicialitzar Tailwind i compilar-ne les classes automàticament.

**IMPORTANT!** A partir d'aquest moment, la terminal quedarà "bloquejada", degut a que hi ha un programa funcionant. Això vol dir que no podràs utilitzar aquesta finestra de la terminal per a fer, per exemple, `git commit`. Hauràs d'obrir una altra finestra per a fer-ho!

## Exercicis

En aquest exercici replicaràs un disseny en diferents mides de pantalla.

Començaràs maquetant la mida "gran", i aniràs maquetant mides més petites posteriorment.

### Part 1

Intenta replicar aquest disseny utilitzant només classes de Tailwind CSS.

Hauràs de crear el contingut HTML, i afegir les classes CSS als seus elements.

![Exercici 1](img/ex1.png)

1. Comença definint els elements de _layout_ més externs: barra de navegació a dalt, menú a l'esquerra, zona central, i columna a la dreta.

2. Després, ves afegint detalls a cadascuna d'aquestes zones. Pots començar per la zona central: Afegeix tres botons a dalt, després afegeix una "card", i així successivament.

3. Afegeix detalls a la capçalera: input de cerca, botó a la dreta, etc.

4. Afegeix el menú a l'esquerra, i estila'n els ítems.

5. Completa la columan de la dreta: Afegeix una card, i elements a dins.

6. Poleix el disseny tant com puguis per a què s'assembli el màxim al disseny proporcionat.

### Part 2

Quant fem la pantalla més petita, la columna de la dreta desapareix:

![Exercici 2](img/ex2.png)

### Part 3

Quant fem la pantalla més petita, el menú de l'esquerra també despapareix. Apareix, en canvi, un menú d'hamburguesa a dalt a la dreta.

La barra de navegació superior també ha canviat el seu disseny. Pots implementar-lo?

![Exercici 3](img/ex3.png)

### Part 4

Per la mida més petita (mòbil), els tres botons desapareixen, i en el seu lloc hi apareix un menú desplegable.

Fixa't que les _cards_ van d'esquerra a dreta de la pantalla, ocupant tot l'ample.

![Exercici 4](img/ex4.png)

## Recursos

- [Tailwind CSS](https://tailwindcss.com/)
- [Tailwind Labs Youtube Channel](https://www.youtube.com/c/TailwindLabs)
- [Utility-First Fundamentals](https://tailwindcss.com/docs/utility-first)

## Notes

_Aquest és un projecte creat a [CodeOp](http://CodeOp.tech), al bootcamp de Front End Development a Barcelona._
